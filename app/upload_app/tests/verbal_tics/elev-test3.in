Stimati tenismeni , stimate tenismene , ingaduiti-mi sa va fac o confidenta , am o nouă dragoste - iubesc tenisul. 
Mustata care o vedeti mi-am lasat-o in semn de omagiu pentru acela care a fost la o mustata de salatiera . Debutul meu in tenis nu s-a produs nici pe Progresul , nici la Wimbledon , nici la Forest Hills ci la cineva de la federatia de incalzire centrala. 
Am asteptat patru seturi pana sa intru in audienta dar cum persoana arbitra in deplasare am intrat in prelungire . In finala , m-a primit , i-am inmanat memoriul , dupa ce l-a studiat cu toata atentia, mi-a facut memoriul ghem . Am luat ghemul , deci am castigat intalnirea si-am ramas la incalzirea cu lemne , ca asa e in tenis . 
Depinde foarte mult cu cine joci . Eu odata am jucat cu un jucator senior care m-a rugat sa fac ceva pentru juniorul sau sa nu fie trimis la tenis de camp , sa ramana in Bucuresti la tenis de masa ca adjunct de baiat de mingi . N-am stiut cum sa-l servesc pe junior si atunci seniorul mi-a luat serviciul , ca asa e in tenis. 
De pilda , un fost vecin al meu , la inceput eram egali peste tot , eu teren cu zgura , el teren cu zgura , eu doua camere , el doua camere , eu salariat , el salariat. 
Pe urma , el sef abator , eu salariat , avantaj servici el. Eu teren cu zgura , el gazon ultra central , avantaj el . Eu joc simplu , el joc dublu , eu cantina , el masina , avantaj el . 
Pe urma , eu aici , el în spatele fileului zece ani , avantaj eu , ca asa e in tenis . 
Mi-aduc aminte intr-o alta partida , un jucator cu o pozitie foarte buna in clasament a trimis o minge afara , a trimis o a doua minge afara , l-a trimis pe frate-sau afara , pe cumnatu-sau afara , pe soru-sa afara , bine frate dar toti out , toti out , toti out ?! S-a observat in tribune , respectivul a fost eliberat din lot si numit arbitru pe tuse , ca asa e in tenis. 
Am racit ... Ia uitati-vă cum umblu . Am incercat sa-mi fac rost de un echipament cojoc de miel a la Simon Sfantul . Dar de la magazin passing shot la fabrica , de la fabrica passing shot la deposit , de la depozit passing shot la stana si cojoace cate vrei numai la passing shop . Si de unde mingi sterline , ca asa e in tenis. 
Mai am un break si pentru unii juniori care nu pun mana pe racheta , nu pun mana pe service , nu pun mana pe nimic . Ciupesc de la papa doua mingi , two ball , pe urma un pol și-un Pall-Mall. 
Si pe tabelul lor de marcaj azi zero , maine zero , poimaine zero , dar ce vor baietii astia sa stea toata viata la zero , astia sunt tot timpul contra serviciului ! 
Da, da... sunt anuntat de arbitrul de scaun ca e o minge match ball pentru mine...
